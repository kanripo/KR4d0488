# -*- mode: mandoku-view; -*-
#+TITLE: 靜春堂詩集
#+DATE: 2015-08-25 00:11:38.158815
#+PROPERTY: ID KR4d0488
#+PROPERTY: BASEEDITION WYG    
#+PROPERTY: JUAN 提要
<pb:KR4d0488_WYG_000-1a>¶
欽定四庫全書　　　　　集部五¶
　静春堂集　　　　　　　别集類四(元/)¶
　　提要¶
　　　　(臣/)等謹案静春堂集四卷元袁易撰易字通¶
　　　　甫長洲人不求仕進部使者擬薦於朝謝不¶
　　　　應行中書省署徽州府石洞書院山長旋亦¶
　　　　罷歸居呉淞具區之間築堂曰静春聚書萬¶
　　　　卷手自校定或掉舟載筆牀茶竈古器㳺于¶
<pb:KR4d0488_WYG_000-1b>¶
　　　　江湖趙孟頫嘗為畫卧雪圖稱易與龔璛郭¶
　　　　麟孫為呉中三君子是集乃易殁之後其子¶
　　　　泰所編延祐四年龔璛為之序推之甚至然¶
　　　　以王安石擬之殊不相類卷末有厲鶚䟦擬¶
　　　　以黄陳亦未盡然易詩吐言天㧞于陳與義¶
　　　　為近與黄庭堅之鎔鑄劖削陳思道之深刻¶
　　　　瘦硬其門徑實各别也有元作者綺縟居多¶
　　　　易詩雖所傳無㡬而風骨遒上固足以高歩¶
<pb:KR4d0488_WYG_000-2a>¶
　　　　一時龔璛等所作集序墨跡至明正統中尚¶
　　　　存呉訥題其卷末深致向徃葢其人品詩品¶
　　　　均有動人遐想者矣乾隆四十二年五月恭¶
　　　　校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　總　校　官　(臣/)陸　費　墀¶
#+PROPERTY: JUAN 目錄
<pb:KR4d0488_WYG_000-3a>¶
欽定四庫全書　　　　　集部五¶
　靜春堂詩集目錄　　　　别集類四(元/)¶
　　卷一¶
　　　過泰伯廟¶
　　　遊靈岩¶
　　　酬湯師言崑山冬夜見寄¶
　　　寄承天寺書記¶
　　　水仙花¶
<pb:KR4d0488_WYG_000-3b>¶
　　　過定慧院尋陳舜咨不見¶
　　　諸友約遊虎丘不及往¶
　　　遊蘇子美滄浪故園¶
　　　登開元寺閣觀浮海石佛¶
　　　金鳯花¶
　　　寄錢徳鈞徳鈞時在錢塘¶
　　　贈竹徑¶
　　　梅隠院觀魚¶
<pb:KR4d0488_WYG_000-4a>¶
　　　寄湯師言倩徳鈞書數詩故章末及之¶
　　　寓西隠菴師賢與唐月心相過分韻得然字¶
　　　贈日者余竹深¶
　　　胡西軒道院竹石¶
　　　題陸義齋香逺亭¶
　　　送湯師言赴杭¶
　　　送潘鶴臞歸侍母¶
　　　題束季博適安齋¶
<pb:KR4d0488_WYG_000-4b>¶
　　　送王沂父常州學正¶
　　　贈崑山儒醫張生¶
　　　贈禽衍陸生¶
　　　過長安堰¶
　　　杭州客樓開爐日作¶
　　　送湯師言番江書院山長¶
　　　乆出還家梅花已謝¶
　　　和師言見寄¶
<pb:KR4d0488_WYG_000-5a>¶
　　卷二¶
　　　杭州道中言懷¶
　　　重午客中¶
　　　寄呉中諸友¶
　　　　錢徳鈞¶
　　　　蕭子中¶
　　　　湯師言¶
　　　　唐希賢月心¶
<pb:KR4d0488_WYG_000-5b>¶
　　　　趙明仲¶
　　　　馮景說¶
　　　和送春韻¶
　　　和月心韻¶
　　　送趙明仲番江書院長僕時自石洞書院歸¶
　　　首夏村居雜興七絶¶
　　　八月一日雨後賦兼寄城中諸友¶
　　　呈信州孟能靜摠管¶
<pb:KR4d0488_WYG_000-6a>¶
　　　題錢徳鈞水村圖子昂仲賔二公作竹石于後¶
　　　題渡海羅漢像¶
　　　冬日感興並懷徳鈞師言月心¶
　　　杭州長至日㑹戴師奭張仲賔¶
　　　次日雪中再用前韻¶
　　　正月十六日與徳鈞子敬翼之洎兒子震遊束¶
　　　　季博山園賦詩五首¶
　　　病目廢書雨中獨臥偶賦¶
<pb:KR4d0488_WYG_000-6b>¶
　　　湖上即事多懷月心之辭¶
　　　題扇¶
　　　唾壺¶
　　　燈檠¶
　　　麈尾¶
　　　鐵如意¶
　　　白海青¶
　　　寄孔退之¶
<pb:KR4d0488_WYG_000-7a>¶
　　卷三¶
　　　上張大學士¶
　　　春日雪中¶
　　　春日自城南歸㑹二友觀書人散後作¶
　　　春日遊廢園¶
　　　和師言遊南園韻¶
　　　送孔退之¶
　　　送蔡松江之饒州石洞書院¶
<pb:KR4d0488_WYG_000-7b>¶
　　　送樓山長之石洞交代¶
　　　與師言客錢塘凡三月餘師言歸後作詩奉寄¶
　　　寒食日南山招飲馬塍醉為馬墜¶
　　　與南山伯祥㑹飲湖中暮歸書所見¶
　　　自錢塘歸寄諸友¶
　　　自杭還呉訪徳鈞因留論文過午歸途過竹間¶
　　　　道院¶
　　　送屠存博去嵗客杭一年多與存博遊故詩意¶
<pb:KR4d0488_WYG_000-8a>¶
　　　　及之¶
　　　邀師言過城南隠居不肯來已而雪作并寄姚¶
　　　　子敬¶
　　　題錢翼之所藏華岳山水圖¶
　　　次師言月夜見寄韻¶
　　　春雨漫興¶
　　　和師言首夏襍興併用書懷¶
　　　雨後寄陸小山¶
<pb:KR4d0488_WYG_000-8b>¶
　　　和小山雨中見寄¶
　　　和師言窮居即事韻¶
　　　再次前韻¶
　　　題畫¶
　　　　來禽¶
　　　　𤓰¶
　　　　黄葵¶
　　　　杏花¶
<pb:KR4d0488_WYG_000-9a>¶
　　　題錢仲昭家菊坡圖¶
　　卷四¶
　　　新嵗郊居即事¶
　　　村居即事¶
　　　寄陸冶僊¶
　　　和小山夏夜獨坐¶
　　　因公事留驛中遂登姑蘇臺晚望¶
　　　秋夜懷友¶
<pb:KR4d0488_WYG_000-9b>¶
　　　和翼之秋懷¶
　　　再和¶
　　　贈周生¶
　　　戯調月心¶
　　　送府判常仲寛¶
　　　送趙顯之檢校¶
　　　挽陳徹堂¶
　　　陳仲淵别室¶
<pb:KR4d0488_WYG_000-10a>¶
　　　别南山上人¶
　　　獨坐懐黄子乆¶
　　　郊居寓目隨事輒題得詩九首¶
　　　和師言病中止酒見寄韻¶
　　　題趙明仲鄱陽行藁後¶
　　　春日對雪即事寄師言¶
　　　次月心見寄書懐¶
　　　三月一日過南園報師言諸友¶
<pb:KR4d0488_WYG_000-10b>¶
　　　再用韻¶
　　　和師言殘春漫興韻¶
#+PROPERTY: JUAN 原序
<pb:KR4d0488_WYG_000-11a>¶
靜春堂詩集原序¶
予讀今文詩不知其為今人者唯於吾通甫為然通甫¶
沒十餘年矣意者亦古矣而猶今也今斯人豈易得哉¶
世之為詩者學古人欲其似出已意欲其新兩端而已¶
然似者多蹈襲新者常崖異唯其似而非似也新而非¶
新也得之渾然又未知古人已意孰先孰後也始可言¶
詩耳一自士去科舉之業例無不為詩北音傷于壯南¶
音失之浮詩文不同宜極于古故今人于宋詩少所許¶
<pb:KR4d0488_WYG_000-11b>¶
可僅取王半山以其逼唐也然半山豈肯及唐而止三¶
司與宋次道選詩盡在目中矣至于中夜禪悟集句趁¶
胡笳拍則不啻自其口出一大家數造詣迥别殆未可¶
以淺窺若唐人近接六朝凌鮑謝何必多逺挹西漢師¶
蘇李更不疑實致如此使如今人懸擬風雅不過跼蹐¶
四言如韋孟自陳束晳補亡曽何繫于刪後重輕哉聲¶
聞以時寖異感發在人則同每况愈下固不可心逺而¶
力不逮亦不可予於通甫既曰古之人豈必以半山枉¶
<pb:KR4d0488_WYG_000-12a>¶
通甫譬諸登峯造極循循來徑尚于此乎見之也古人¶
所甞有者皆有今人所當無者必無靈傑百出清婉明¶
麗抑古謂酷令人愛者非耶憶通甫與予交上下古今¶
一返諸性情之正予固望其鳴國家之盛横經石洞歸¶
而不復出靜春堂手挍萬卷築修亭遂志焉屬其仲子¶
泰輯遺編託予序死者如可作也顧焉得如通甫者與¶
之評通甫名易姓袁氏呉郡人延祐庚申日南至髙郵¶
龔璛序¶
